<!DOCTYPE html>
<html lang="et"><head><meta http-equiv="Content-Type" content="text/html; charset=UTF-8">
<title>Motivatsioon</title>
<link rel="stylesheet" href="style.css">
<link rel="stylesheet" href="style_lisa_1.css">
</head>

<body>

	<div class="center">
		<div class="inline">
			<h1>Õpib see, kes on aktiivne - mõtleb kaasa teemal, arutab, vaidleb, <br>
				toob näiteid, proovib ja katsetab, „seedib ja närib“ materjali läbi.</h1>
			<p>Mõni mõte: mõelda kaasa, arutada igal võimalusel kaaslasega, kõrvalistujaga. Rääkida sõpradele <br>
				edasi, küsida teiste arvamust, keda teema võiks huvitada, lugeda ja uurida, jagada ja pidada <br>
				mõnusaid vaidlusi. Proovida ja katsetada, seostada laiemalt igapäevaeluga. Muuseas: teadmised <br>
				ongi kasutamiseks igapäevaelus!</p> 


			<h1>Õpib see, kes seostab olemasolevate eelteadmistega, varasema <br>
				elukogemusega, varem kuuldu-õpituga.</h1> 
			<p>Jälle lihtne järeldus: selleks on vaja anda aega, luua tingimused. Uued teadmised/oskused on vaja <br>
				haakida ja kinnitada olemasolevate külge. Kui haakimist e toimu, siis me justkui riputaksime (uue <br>
				teadmise) pintsaku õhku, mitte varna. Meie aju on seostamise masin. Ta seostab ka siis, kui me <br>
				talle käsklust ei anna, aga mitte siis, kui aega/mõttepausi ei ole.</p>


			<h1>Õpib see, kes ise ehitab (konstrueerib) uue teadmise oma peas.</h1> 
			<p>Mõni mõte õppijale: juurdle, joonista läbi, tee oma skeem. Õpi koos sõbraga. Kui ta puudus või ei <br>
				saa aru, siis selgita talle. See sunnib sul oma peas süsteemi looma ja kokku panema suurt pilti <br>
				ning aitab pika sammu võrra edasi nii sõpra ja eelkõige sind ennast.</p> 


			<h1>Õpib see, kes teeb kordusi, aga mitte järjest (seda nimetatakse tuupimiseks), <br>
				vaid läbi meenutamise. NB! Siin on oluline erinevus. Kordused küll, aga läbi <br>
				meenutamise. Selleks, et meenutada, on vaja kasvõi hetkeks unustada.</h1>
			<p>Mõni mõte õppijale: tee õppimise vahele vahesid, vaheta teemat, tegevust, maga vahepeal, <br>
				vaheta kohta. Kui teed teist tiiru peale samale materjalile, siis alusta meenutamisega: mida ma <br>
				mäletan, mis on mulle meelde jäänud. Pinguta oma aju ja mälu. Sellega sa ütled justkui oma <br>
				ajule, et sa kavatsed seda asja ka tulevikus meenutada, seda on sulle vaja, see tuleb salvestada <br>
				pikaajalisse mällu. Tõenäosus, et jääb päriselt meelde, tõuseb püstloodis. Sa ei tuubi, vaid <br>
				mõtled ja ehitad seoseid! Kõnnid samu radasid üle oma ajus ja riputad pintsaku varna, mitte õhku. Tee <br>
				endale ise kontrolltööd ja õpi lühikeste portsude kaupa. Vanasõna „kordamine on tarkuse ema“ <br>
				vajab väikest, kuid olulist korrigeerimist.</p> 


			<h1>Õpib see, kes tunneb ennast emotsionaalselt turvaliselt, kes ei karda küsida, küsimärgi <br>
				alla seada, mõtet edasi arendada, oma (eri)arvamust välja öelda. Ei karda näida loll.</h1>
			<p>Julgeb eksida. Kes küsib, ei ole mitte loll, vaid initsiatiivikas ja huvitatud. Milline õpetaja ei <br>
				armastaks huvitatud õpilasi.</p> 


			<h1>Õpib see, kes on mugavustsoonist väljas, kes pingutab, kes kogeb väljakutset, põnevust.</h1>
			<p>Ja frustratsiooni ja palju muudki võib ette tulla. Õppimine ei saa kerge olla. Ometi ei ole see <br>
				õigustus õpetajale/õppejõule istuda oma laua taga ja jätkata samas vaimus nagu viimased 100 aastat.</p>
		</div>
		<p>Allikas: <a target="_blank" rel="noopener noreferrer" href="https://rutieinpalu.com/kuidas-oppida/">https://rutieinpalu.com/kuidas-oppida/</a></p> 
	</div>

	<script src="script_lisa_1.js"></script>
</body>